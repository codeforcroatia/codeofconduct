codeofconduct
=============

####Kodeks ponašanja zajednice Code for America

Zajednica Code for America od svojih mrežnih aktivnosti i događanja očekuje sljedeće: 

1. Sigurno i uljudno okruženje za sve sudionike. 
2. Mjesto gdje ljudi mogu slobodno izraziti svoj identitet u potpunosti. 
3. Uvažavanje tuđih vrijednosti. Svačije ideje, vještine i doprinosi su vrijedni.
4. Nemojte pretpostavljati da svatko ima isti kontekst, potaknite pitanja.
5. Pronađite način da ljudi budu produktivniji zahvaljujući svojim vještinama (bilo tehničke ili ne) i energijom. Koristite jezik kao na primjer "da / i", a ne "ne / ali."
6. Potičite članove i sudionike da slušaju isto koliko i govore.
7. Nastojte izgraditi alate koji su otvorena i besplatna tehnologija za javnu uporabu. Prednost imaju one aktivnosti čiji je cilj poticanje javne uporabe, a ne osobne koristi.
8. Neka prednost imaju oni koji su tradicionalno isključeni iz građanskog postupka.
9. Radite na tome da je zajednica dobro zastupljena u planiranju, dizajnu, i provedbi civilne tehnologije. To uključuje poticanje sudjelovanja žena, manjina i tradicionalno marginaliziranih skupina.
10. Aktivno uključite društvene skupine i one s predmetnom stručnosti u procesu donošenja odluka.
11. Osigurajte da odnosi i razgovori između članova zajednice, osoblja lokalne vlade i partnera zajednice budu puni poštivanja, sudjelovanja i učinkovitosi.
12. Osigurajte okruženje bez diskriminacije ili uznemiravanja.

Code for America zadržava pravo zamoliti bilo koga tko krši ta pravila da ne sudjeluje u događajima ili aktivnostima Code for America.

####Politika nenasilja u Code for America

Ova politika nenasilja temelji se na <a href="http://geekfeminism.wikia.com/wiki/Conference_anti-harassment/Policy">primjeru politike</a> Geek Feminism wiki čiji su autori inicijativa Ada i drugi volonteri.

Ova politika temelji se na nekoliko drugih primjera, uključujući Ohio LinuxFest protiv nasilja, kojeg su napisali Esther Filderman i Bet Lynn Eicher, te Con Anti-Harassment Project. Mary Gardiner, Valerie Aurora, Sarah Smith i Donna Benjamin poopćile su pravila i dodale materijale. Mnogi članovi LinuxChix, Geek Feminism i druge grupe pridonijeli su ovom radu.

* * * 

Na sve događaje, osoblje, predavače i sudionike Code for America primijenjuje se politika nenasilja, priložena u nastavku.

Osim što uređuje vlastite događaje ovom politikom, Code for America će posuditi svoj brand i financirati samo one grupe koje prakticiraju politiku nenasilja među svojim polaznicima. Za informacije o tome kako ponuditi politiku nenasilja svojoj grupi, pogledajte <a href="https://docs.google.com/a/codeforamerica.org/document/d/1Zg2FDt7awgfCmdcbzMwKHMb1A7KDOhs_z7ibCb3TLLQ/edit">ovaj vodič</a>.

Code for America posvećen je poticanju nenasilja za sve bez obzira na spol, identitet i izražavanje, spolnu orijentaciju, invalidnost, fizički izgled, građu tijela, rasu, dob ili religiju. Mi ne toleriramo zlostavljanje osoblja, izlagača i sudionika u bilo kojem obliku. Seksualni jezik i prikaz nisu prikladni za bilo koji događaj ili aktivnost Code for America, uključujući i razgovore. Svatko tko prekrši ta pravila može biti isključen s događaja ili manifestacija Code for America, sukladno procjeni organizatora događaja.

Uznemiravanje uključuje, ali nije ograničeno na: uvredljive verbalne ili pisane primjedbe vezane uz spol, identitet i izražavanje, spolnu orijentaciju, invalidnost, fizički izgled, građu tijela, rasu, religiju; seksualne slike u javnosti; namjerno zastrašivanje; praćenje; nasilno fotografiranje ili snimanje; prekidanje razgovora ili drugih događaja; neprimjeren fizički kontakt; nepoželjna seksualna pozornost; neopravdano isključenje i ophođenje s visoka. 

Ukoliko se sudionik ponaša na uznemirujuć način, organizatori događaja mogu poduzeti bilo kakvu mjeru koju smatraju prikladnom, uključujući upozorenje ili izgon iz događaja i djelatnosti Code for America.

Ako vas maltretiraju, primijetili ste da nekoga maltretiraju, ili imate bilo kakvih drugih pitanja, odmah se obratite članu osoblja. Možete ih kontaktirati na [ELEKTRONIČKU POŠTU I BROJ TELEFONA ORGANIZATORA]. Osoblje će rado pomoći sudionicima u kontaktiranju hotelske sigurnosti ili lokalne policije, osigurati pratnju, ili na neki drugi način pomoći onima koji su iskusili nasilje da se osjećaju sigurno za vrijeme trajanja manifestacije.

Ako ne možete kontaktirati organizatora i/ili je slučaj nužde, nazovite 911 i/ili se povucite iz situacije.

Također se možete obratiti Code for America o uznemiravanju na safespace@codeforamerica.org i slobodno upotrijebite predložak e-mail poruke u nastavku. Osoblje Code for America priznaje da nije uvijek u položaju ocijeniti danu situaciju zbog broja manifestacija i činjenice da naš tim nije uvijek prisutan. Međutim, nadamo se da pružanjem ovih smjernica uspostavljamo zajednicu koja se drži tih vrijednosti i može pružiti okruženje koje pruža dobrodošlicu svima.

Cijenimo vaše sudjelovanje i nadamo se da ovim očekivanjima svi možemo uživati u okruženju bez nasilja.

####Predložak za prijavu uznemiravanja

PREDMET: Dojava protiv sigurnog mjesta na [NAZIV DOGAĐAJA]

Pišem zbog uznemiravanja na manifestaciji zajednice Code for America, (naziv, mjesto, datum događaja).

Možete me kontaktirati na (KONTAKT INFORMACIJE). Hvala.
